<link rel="stylesheet" href="style.css"><link rel="stylesheet" href="night.css"><title>क्रोचे का अभिव्यंजना सिद्धांत</title><style>p{font-size:110%;} .site .day-night{display:inline-flex;border:1px solid;margin:16px;cursor:pointer;}.site .day-night div{display:inline-block;width:20px;height:20px;}</style><body class="day"><div id="page" class="site"><div class="day-night"><div onclick="document.body.classList.remove('night')" style="background:#fff;">&nbsp;&nbsp;</div><div onclick="document.body.classList.add('night')" style="background:#000;">&nbsp;&nbsp;</div></div><header class="entry-header"><meta http-equiv="Content-Type" content="text/html;charset=UTF-8"><h1 class="entry-title">क्रोचे का अभिव्यंजना सिद्धांत</h1><div class="entry-meta"><span class="posted-on">Posted on <a href="https://abhivyakti.life/2022/12/23/%e0%a4%95%e0%a5%8d%e0%a4%b0%e0%a5%8b%e0%a4%9a%e0%a5%87-%e0%a4%95%e0%a4%be-%e0%a4%85%e0%a4%ad%e0%a4%bf%e0%a4%b5%e0%a5%8d%e0%a4%af%e0%a4%82%e0%a4%9c%e0%a4%a8%e0%a4%be-%e0%a4%b8%e0%a4%bf%e0%a4%a6/" rel="bookmark"><time class="entry-date published updated" datetime="2022-12-23T18:40:37+05:30">December 23, 2022</time></a></span><span class="byline"> by <span class="author vcard"><a class="url fn n" href="https://abhivyakti.life/author/indu0169/">इंदु सिंह</a></span></span></div></header><div class="entry-content"><p><strong>बेनदेतो क्रोचे- </strong>(आत्मवादी दार्शनिक)</p><p><strong>जन्म –</strong> 1866 ई. इटली</p><p><strong>निधन –</strong> 1952 ई.</p><p>      बेनदेतो क्रोचे, इटली के प्रसिद्ध दार्शनिक थे। उन्होंने आत्मवादी दर्शन के आधार पर सौंदर्य-सिद्धांत की व्याख्या किया है, जो अभिव्यंजनावाद के (Expressionism) नाम से प्रसिद्ध है।</p><p>      ‘अभिव्यंजनावाद’ का मूल स्रोत वस्तुतः ‘स्वछंदतावाद’ की उस प्रवृति में है, जो रुढ़ि परंपरा, नियम आदि का विरोध करती है। </p><p><strong>निबंध – “</strong>फंडामेंटल थीसिस ऑफ एस्थेटिक एज सायंस ऑफ एक्स्प्रेसन एण्ड जनरल लिंग्विस्टिक” (1900 ई.)</p><p><strong>रचना –</strong> ‘एस्थेटिक’ (दो भाग में)</p><p><strong>प्रकाशन –</strong> 1902 ई.</p><p><strong>सिद्धांत –</strong> अभिव्यंजनावाद (सौंदर्यशास्त्र)</p><p><strong>प्रवर्तक –</strong> बेनदेत्तो क्रोचे, <strong>प्रवर्तन वर्ष –</strong> 1900 ई.</p><p><strong>उद्देश्य –</strong> साहित्य में आत्मा की अंतः सत्ता स्थापित करना।</p><p><strong>विशेष तथ्य:</strong><strong></strong></p><p>* क्रोचे का अभिव्यंजनावाद कला के मूल तत्व की खोज का प्रयास है।</p><p>* कला का वास्तविक तत्व क्या है? अथवा उसकी आत्मा क्या है? इस विषय में क्रोचे ने अपना विवेचन प्रस्तुत किया है जिसे अभिव्यंजनावाद के नाम से जाना जाता है।</p><p><strong>अभिव्यंजना की प्रक्रिया:</strong><strong></strong></p><p>* क्रोचे की मान्यता है कि ‘अभिव्यंजना’ मानसिक व्यापारों पर आधारित है।</p><p>* इन मानसिक व्यापारों की दो कोटियाँ होती है-</p><p>      1. सैद्धांतिक या मानसिक 2. व्यावहारिक क्रिया</p><p>1. सैद्धांतिक या मानसिक के दो भेद हैं- (i) सहज बोध (भावात्मक) (ii) बुद्धि बोध (वैचारिक)</p><p>2. व्यावहारिक क्रिया के भी दो भेद हैं- (i) नैतिक क्रिया (ii) आर्थिक क्रिया</p><p>      अभिव्यक्ति के लिए सबसे अधिक जरुरी ‘सहज अनुभूति’ है, जिसके माध्यम से कलात्मक निर्माण होता है।</p><p>* क्रोचे ने विचारात्मक क्रिया का संबंध ‘तर्कशास्त्र’ से, आर्थिक क्रिया का संबंध ‘अर्थशास्त्र’ से और नैतिक क्रिया का संबंध ‘नीतिशास्त्र’ से माना है।</p><p>* क्रोचे के अनुसार सहजज्ञान या अभिव्यंजना ज्ञान का प्रथम सोपान है।</p><p>* बुद्धिजन्य ज्ञान उसके बाद आता है।</p><p><strong>कलात्मक निर्माण की निम्नलिखित चार श्रेणियाँ है- </strong><strong></strong></p><p><strong>      1. अंतः संस्कार-</strong> जब द्रष्टा किसी वस्तु को देखता है तब उसके चित्त पर कुछ संस्कार (प्रभाव) पड़ता है।  </p><p><strong>      2. अभिव्यंजना-</strong> इन संस्कारों के जागृत होने से मन ही मन इसकी आतंरिक अभिव्यक्ति होने लगती है जो अभिव्यंजना कहलाती है।</p><p><strong>      3. आनुषांगिक अनंद-</strong> इससे द्रष्टा के मन में एक प्रकार के सौंदर्य बोध होता है, जिससे अनंद की उत्पत्ति होती है</p><p><strong>      4. अभिव्यक्ति-</strong> जब अभिव्यंजना आतंरिक नहीं रहकर शब्द आदि के माध्यम से स्थूल रूप में प्रकट हो जाती है तब इसे अभिव्यक्ति कहते है।</p><p><strong>अभिव्यंजनावाद की प्रमुख विशेषताएँ/मान्यताएँ –</strong><strong></strong></p><p>* कला सहज अनुभूति है तथा सहज अनुभूति ही अभिव्यंजना है।</p><p>* अभिव्यंजना स्वयं प्रकाश ज्ञान है।</p><p>* यह एक मानसिक क्रिया है तथा अध्यात्म की आवशयकता है।</p><p>* अभिव्यंजना अखंड है उसे वर्गों में विभाजित नहीं किया जा सकता है।</p><p>* अभिव्यंजना पूर्णतः आतंरिक होती है।</p><p><strong>* ‘कला कला के लिए है’ कला</strong> स्वयं साध्य है।</p><p>* क्रोचे की मान्यता है कि कलाकार के लिए सुन्दर और असुंदर का कोई भेद नहीं होता है।</p><p><strong>अभिव्यंजना वाद के दोष/ कमियाँ-</strong><strong></strong></p><p>* क्रोचे की दृष्टि में सहज अनुभूति, कला तथा अभिव्यंजना एक ही है।</p><p>* यह सिद्धांत आत्म-परक है इसी आधार पर इसकी सबसे जयादा आलोचना हुई है।</p><p>* कला और शैली तथा कला व आस्वादन प्रक्रिया को एक ही मानना चाहिए।</p><p><strong>उपलब्धियाँ:</strong><strong></strong></p><p>* हिंदी में क्रोचे के ‘अभिव्यंजनावाद’ का उल्लेख सबसे पहले आचार्य शुक्ल ने किया।</p><p>* आचार्य शुक्ल के अनुसार- “क्रोचे का’ अभिव्यंजनावाद’ को भारतीय वक्रोक्तिवाद का विलायती उत्थान कहते हुए इसे वाग्वैचित्र्यवाद कहा है”।</p><span id="wordads-inline-marker" style="display: none;"></span><div id="atatags-1546818081-66a126c646ba1"></div></div></div><link rel="stylesheet" href="/HindiWeb/IN/wiki_preview.css"><script src="/Ex/jquery-3.7.1.min.js"></script><script src="/Ex/js/simple-wp.js"></script></body>