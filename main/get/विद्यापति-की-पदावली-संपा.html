<link rel="stylesheet" href="style.css"><link rel="stylesheet" href="night.css"><title>विद्यापति की पदावली (संपादक- डॉ नरेन्द्र झा) पद सं 1-25 तक : इकाई – 5</title><style>p{font-size:110%;} .site .day-night{display:inline-flex;border:1px solid;margin:16px;cursor:pointer;}.site .day-night div{display:inline-block;width:20px;height:20px;}</style><body class="day"><div id="page" class="site"><div class="day-night"><div onclick="document.body.classList.remove('night')" style="background:#fff;">&nbsp;&nbsp;</div><div onclick="document.body.classList.add('night')" style="background:#000;">&nbsp;&nbsp;</div></div><header class="entry-header"><meta http-equiv="Content-Type" content="text/html;charset=UTF-8"><h1 class="entry-title">विद्यापति की पदावली (संपादक- डॉ नरेन्द्र झा) पद सं 1-25 तक : इकाई – 5</h1><div class="entry-meta"><span class="posted-on">Posted on <a href="https://abhivyakti.life/2021/05/10/%e0%a4%b5%e0%a4%bf%e0%a4%a6%e0%a5%8d%e0%a4%af%e0%a4%be%e0%a4%aa%e0%a4%a4%e0%a4%bf-%e0%a4%95%e0%a5%80-%e0%a4%aa%e0%a4%a6%e0%a4%be%e0%a4%b5%e0%a4%b2%e0%a5%80-%e0%a4%b8%e0%a4%82%e0%a4%aa%e0%a4%be/" rel="bookmark"><time class="entry-date published" datetime="2021-05-10T20:19:46+05:30">May 10, 2021</time><time class="updated" datetime="2021-05-10T20:20:34+05:30">May 10, 2021</time></a></span><span class="byline"> by <span class="author vcard"><a class="url fn n" href="https://abhivyakti.life/author/indu0169/">इंदु सिंह</a></span></span></div></header><div class="entry-content"><p><strong> </strong></p><ul class="wp-block-list"><li>विद्यापति का जन्म मधुबनी (बिहार) के बिपसी गाँव में हुआ था।</li><li>इनका जन्म 14वीं -15वीं शदी के मध्य माना जाता है।</li><li>कुछ विद्वानों के अनुसार- जन्मकाल (1350-1450) माना जाता है।</li><li>इनके पितामह जयदत्त संत थे। वे योगेश्वर नाम से विख्यात थे।  </li><li>गुरु का नाम – पंडित हरि मिश्र था।</li><li>पत्नी का नाम- चंदादेवी (चंपती) देवी था।   </li><li>ये तिरहुत के राजा शिवसिंह और कीर्ति सिंह के दरबारी कवि थे।</li><li>राजा शिवसिंह ने विद्यापति को ‘विपसी’ गाँव दान में दिया था। राजा शिवसिंह ने विद्यापति को ‘अभिनव जयदेव’ की उपाधि से विभूषित किया था।   </li><li>वे ‘शैव’ सम्प्रदाय के कवि थे।</li></ul><p><strong>कीर्तिलता के महत्वपूर्ण तथ्य:</strong><strong></strong></p><ul class="wp-block-list"><li>हरप्रसाद शास्त्री ने नेपाल के राजकीय पुस्तकालय से <strong>‘कीर्तिलता’</strong> की खोज की थी।</li><li>आचार्य रामचन्द्र शुक्ल ने ‘कीर्तिलता’ की भाषा को <strong>‘पूर्वी अपभ्रंश’ या ‘टकसाली अपभ्रंश’</strong> की संज्ञा दी है।</li><li>कीर्तिलता विद्यापति की ऐतिहासिक रचना है। इनके प्रिय कवि जयदेव और प्रिय ग्रंथ जयदेव का ‘गीत गोविंद’ था। <strong>“माधव सुन-सुन वचन हमार।”</strong><strong></strong></li><li>आचार्य हजारीप्रसाद द्विवेदी ने कीर्तिलता को <strong>‘भृंग-भृंगी संवाद’</strong> माना है।</li><li>विद्यापति को आदिकाल और भक्तिकाल का <strong>‘संधि कवि’</strong> कहा जा सकता है।</li><li>कीर्तिलता में विद्यापति के आश्रयदाता राजाकीर्ति सिंह की वीरता और उदारता आदि गुणों का वर्णन मिलता है।</li><li>विद्यापति ने कीर्तिलता में स्वयं को राजा कीर्तिसिंह का <strong>‘लेखन कवि’</strong> बतलाया है।</li><li>डॉ हरप्रसाद शास्त्री ने विद्यापति को <strong>‘पंचदेवोपासक’</strong> माना है।</li><li>डॉ बच्चन सिंह के अनुसार विद्यापति को भक्तकवि कहना उतना ही मुश्किल है जितना खजुराहो के मंदिरों को आध्यात्मिक कहना।</li><li>विद्यापति को भक्त मानने वाले विद्वान हजारी प्रसाद द्विवेदी, चैतन्य महाप्रभु तथा  श्यामसुंदर दास हैं।</li><li>आचार्य रामचंद्र शुक्ल ने विद्यापति को श्रृंगारी कवि मानते हुए पदावली संदर्भ में लिखा है- <strong>“अध्यात्मिकता रंग के चश्मे आजकल बहुत सस्ते हो गए हैं।”</strong><strong></strong></li><li>अयोध्या सिंह उपाध्याय ‘हरिऔंध’ ने उनके काव्य की प्रशंसा करते हुए कहा है की- <strong>“गीत गोविंद के रचनाकार जयदेव की मधुर पदावली पढ़कर जैसा अनुभव होता है, वैसा ही विद्यापति की पदावली पढ़कर।”</strong><strong></strong></li><li>डॉ श्यामसुंदर दास के अनुसार हिन्दी के वैष्णव साहित्य के प्रथम कवि विद्यापति हैं। उनकी रचनाएँ राधा-कृष्ण के पवित्र प्रेम से ओतप्रोत हैं। </li><li>विद्यापति ने कीर्तिलता को कहाणी कहा है- <strong>“पुरुष कहाणी हौ कत्थौ जसु पत्थावौ पुत्तु।।” </strong><strong></strong></li><li>कीर्तिलता <strong>‘देसिल बयना’ (अवहट्ठा)</strong> में रचित है।</li></ul><p><strong>कीर्तिपताका:</strong></p><ul class="wp-block-list"><li>इसमें कवि विद्यापती ने बड़े ही चतुरता से महाराजा शिवसिंह का यशोवर्णन किया है।</li><li>इस ग्रंथ की रचना दोहा और छन्द में है। कहीं-कहीं पर संस्कृत के श्लोकों का भी प्रयोग किया गया है।</li><li>कीर्तिपताका ग्रंथ की खण्डित प्रति ही उपलब्ध है, जिसमे बीच के 9 से 29 तक के पृष्ठ अप्राप्य है।</li><li>इस ग्रंथ के प्रारंभ में अर्धनारीश्वर, चंद्रचूड़ शिव और गणेश की वंदना है।</li><li>कीर्तिपताका ग्रंथ के 30 वें पृष्ठ से अंत तक शिवसिंह के युद्ध पराक्रम का वर्णन है।</li><li>डॉ वीरेंद्र श्रीवास्तव लिखते हैं कि- <strong>“अतः निर्विवाद रूप से पिछले अंश को विद्यापति-विरचित कीर्तिपताका कहा जा सकता है।”</strong> </li></ul><p><strong>रचनाएँ:</strong></p><ul class="wp-block-list"><li>विद्यापति संस्कृत, प्राकृत, अपभ्रंश, मैथिली, ब्रजबुलि, बांग्ला और हिन्दी के पंडित थे।</li><li>उनकी निम्न चौदह रचनाएँ मिलती हैं- कीर्तिलता, कीर्तिपताका, गया पत्तलक गंगावाक्यावली, दान वक्यावाली, दुर्गाभक्ति तरंगिणी, पुरुष परीक्षा, प्रमाण भूव पुराण संग्रह, पदावली, भूपरिक्रमा, लिखनावली, विभव सागर, वर्ष कृत्य, शैव सर्वस्वसार।</li><li>इसमें से कीर्तिलता, कीर्तिपताका अपभ्रंश में है और पदावली हिन्दी (मैथिली ब्रजबुलि) में है। शेष ग्रंथ संस्कृत में है।</li></ul><p><strong>विद्यापति की उपाधियाँ इस प्रकार से हैं – </strong><strong></strong></p><p>मैथिली कोकिल, अभिनव जयदेव (यह उपाधि राजा शिवसिंह ने दी थी), लेखन कवि, वयः संधि के कवि, दशावधान, कवि कंठहार।<strong></strong></p><p><strong>पद संख्या: 1  </strong><strong></strong></p><p>नन्दक नन्दन कदम्बक तरु-तर धीरे-धीरे मुरली बजाव।</p><p>समय संकेत निकेतन बइसल, बेरि बेरि बोली पठाब।।</p><p>सामरि तोरा लागि, अनुखन विकल मुरारि।। </p><p>जमुनाक तिर उपवन उद्वेगल, फिरि फिरि ततहि निहारि।</p><p>गोरस बेचत अवइत जाइत, जनि जनि पुछ बनमारि</p><p>तो हे मतिमान, सुमति! मधुसुदन बचन सुनह किछु मोरा</p><p>भनइ विद्यापति सुन वरजौरित वन्दह नन्द-किसोरा ।।1।।</p><p><strong>पद संख्या: 2 </strong><strong></strong></p><p><strong>राधा की वंदना</strong></p><p>देख-देख राधा रूप अपार।</p><p>अपुरूब के बिहि आनि मिला ओल, खिति-तल लावनि-सार।।</p><p>अंगहि अंग-अनंग मुरछायत, हेरए पडए अथीर।</p><p>मनमथ कोटि-मंथन करू जे जन, से हेरि महि-मधि गीर।।</p><p>कत कत लखिमी चरन-तल ने ओछाए, रंगिनी हेरि विभोरि।</p><p>करू अभिलाख मनहि पद पंकज, अहोनिसि कोर अगोरि ।।2।।</p><p><strong>पद संख्या: 3</strong></p><p><strong>वयः संधि</strong><strong></strong></p><p>सैसव जौवन दुहु मिलि गेल स्त्रवन क दुहु लोचन लेल।</p><p>बचन क चातुरि लहु-लहु हांस, धरनिये चाँद कएल परगास।।</p><p>मुकुर लई अव करई सिंगार, सखि पूछइ कइसे सूरत-विहार।।</p><p>निरजन उजर हेरई कत बेरि, हसइ से ऊपन पयोधर हेरि।।</p><p>पहिल बदरि-सम पुन नवरंग, दिन-दिन अनंग अगोरल अंग।।</p><p>माधव पेखल अपुरूप बाला, सैसव जौवन दुहु एक भेल।</p><p>विद्यापति कह तुहु अंगे आनि दुहु एक जोग हक के कह संयानि।।3।।</p><p><strong>पद संख्या: 4</strong><strong></strong></p><p>पहिलें बदरि कुच पुन नवरंग, दिन दिन बाढए पिडए अनंग।।</p><p>से पुन भए गेल बीज कपोर, अब कुज बाढल सिरिफल जोर।।</p><p>माधव पेखल रमनि संधान, धाटहि भेटल करत सिनान।।</p><p>तनसुक सुबसन हिरदय लागि, जे पुरुष देखल तेकर भागि।।</p><p>उर हिल्लोलित चाँचर केस, चामर झाँपल कनल-महेस।।</p><p>भनई विद्यापति सुनह मुरारि सुपुरुख बिलसए से बरनारी।।4।।</p><p><strong>पद संख्या: 5</strong><strong></strong></p><p>खने-खन नयन कोज अनुसरई, खने खन बसन धूलि तनु भरई।।</p><p>खने खन दसन-छठा छुट हास, खने खन अधर भागे गहु वास।।</p><p>चउकि चलए खने खन चलु मंद, मनमथ-पाठ पहिल अनुबंध।।</p><p>हिरदय-मुकुल हेरि हेरि थोर, खने आँचर दए खने भोर।।</p><p>बाला सैसव तारुण भेट, लखए न परिअ जेठ कनेठ।।</p><p>विद्यापति कह सुन वर कान, तरुनिम सैसव चिन्हइ न जान।।5।।</p><p><strong>पद संख्या: 6</strong></p><p>कि आरे! नव जौबन अभिराम।</p><p>जत देखत तत कहए न पारिअ, छवो अनुपम एक ठामा।।</p><p>हरिन इंदु अरविन्द करिनि हेम, पिक बूझल अनुमानी।।</p><p>नयन बदन परिमल गति तन रूचि, ओं अति सुललित बानी।।</p><p>कुच जुम परसि चिकुर फुजि परसल, ता अरुझाथल हारा।।</p><p>जनि सुमेरु उपर मिलि उगल, चाँद बिहुन सब तारा।।</p><p>लोल कपोल ललित मनि-कुंडल, अधर बिम्ब अध जाई।।</p><p>भौंह भ्रमर, नासापुट सुंदर से देखि फिर लनाई।।</p><p>मनइ विद्यापति से बर नागरि, आन न पराए कोई।।</p><p>कंसदलन नारयन सुंदर, तसु रंगिनी पए होई।।</p><p>आहे-हे अहा! कि-कैसा।।6।।</p><p><strong>पद संख्या: 7</strong><strong></strong></p><p>माधव, की कहब सुन्दरि रुपे।</p><p>केतेक जतन बिहर आनि समारल देखल नयन सरूपे।।</p><p>पल्लव-राज चरन-जुग सोभित गति गजराज क भाने।</p><p>कनक-कदलि पर सिंह समारल तापर मेरु समाने।।</p><p>मेरु उपर दुई कमल फुलायत नाल बिना रूचि पाई।</p><p>मनिमय हार धार बहु सुरसरि तओ नहि कमल सुखाई।।</p><p>अधर बिम्ब सन, दसन दाडिम बिजु रबि ससि उगथिक पासे।</p><p>राहु दूर बस नियरो न आबथि तै नहि करथि गरासे।।</p><p>सारंग तसु समधाने।</p><p>सारंग ऊपर उगद दस सारंग, केलि करथि मधुपाने।।</p><p>भनइ विद्यापति सुन बर जौबति एहन जगत नहि आने।</p><p>राजा सिवसिंघ रूप नारायण-लखिमा देई पति भाने।।7।।</p><p><strong>पद संख्या: 8</strong><strong></strong></p><p>चाँद-सार लए मुख-घटना करू, लोचन चकित चकोर।</p><p>अमिय धोय आँचर धनि पूछलि दह दिसि भेल उंजोरे।।</p><p>कामिनि कोन गढ़ली।</p><p>रूप सरूप मोयं कहि इत असंभव, लोचन लागि रहली।।</p><p>गुरु नितम्ब भरे चलए न पारए, माझ-खानि खीनी निमाई।</p><p>भाजि जाइत मनसिज धरि राखलि, त्रिबलि लता अरुझाई।।</p><p>भनइ विद्यापति अद्भुत कौतुक ई सब बचन सरूपे।</p><p>रूपनारायण ई रस जानथि सिवसिंध मिथिला भूपे।।8।।</p><p><strong>पद संख्या: 9</strong><strong></strong></p><p>जहाँ-जहां पग जुग धरई। तहि-तहि सरोरुह झरई।।</p><p>जहां-जहां झलकत अंग। तहि-तहि बिजुरि-तरँग।।</p><p>कि हेरल अपरुब गोरी। पैइठल हिय मधि मोरी।।</p><p>जहां-जहां नयन बिकास। तहि-तहि कमल-प्रकाश।।</p><p>जहां लहु हास-संचार। तहि-तहि अमिय-बिकार।।</p><p>जहां-जहां कुटिल कटाख। ततहिं मदन-सर लाख।।</p><p>हेरइत से धनि थोर। अब तिन भुवन अगोर।।</p><p>पुनु किए दरसन पाब। अब मोहे इत दुःख जाब।।</p><p>विद्यापति कह जानि। तुअ गुन देहब आनि।।9।।</p><p><strong>पद संख्या: 10</strong><strong></strong></p><p>अवनत आनन कए हम रहलिहु, बारल लोचन छोर।</p><p>पिया मुख-रूचि पिबय धाओल, जनि से चाँद चकोर।</p><p>ततहु सयं हठ हटि मो आनल, धएल चरण राखि।</p><p>मधुप मातल उड़ए न पारए, तइअओ पसारए पांखि।</p><p>माधव बोलल मधुर बानी, से सुनि मुंदु मोयं कान।</p><p>ताहि अबसर ढाम बाम भेल, धरि धनू पंचबाण।</p><p>तनु पसेब पासाहनि भासलि, पुलक तइसन जागु।</p><p>चूनि-चुनि भए कांचुअ फाटलि, बाहु बालआ भांगु।</p><p>भन विद्यापति कम्पित कर हो, बोलल बोल न जाए।</p><p>राजा सिंवसिंघ रूपनारायन, साम सुंदर काय।।10।।</p><p><strong>पद संख्या: 11</strong><strong></strong></p><p>प्रथमीही अलक तिलक लेब साजि। चंचल लोचन काजर आंजि।।</p><p>जाएब बसन आंग लेब गोए। दूरहि रहब तें अरथित होए।।</p><p>मोरि बोलब सखि रहब लजाए। कुटिल नयन देब मदन जगाए।।</p><p>झांपब कुच दरसाओब आध। खन-खन सुदृढ़ करब निबि-बाँध।।</p><p>मान करए किछु दरसब भाब। रस रखब ते पुनु पुनु आब।।</p><p>हम कि सिखा ओबि अओं रस रंग। अपनहि गुरु भए कहत अनंग।।</p><p>भनई विद्यापति ई रस गाब। नागरि कामिनि भाब बुझाव।।11।।</p><p><strong>पद संख्या: 12</strong><strong></strong></p><p>सुंदरि चललिह पहुघर ना। चहु दिस सखि कर धर ना।।</p><p>जाइतहु लागु परम डर ना। जइसे ससि काँप राहु डर ना।।</p><p>जाइतहु हार टूटिए गेल ना। भूखल बसन मलिन मेल ना।।</p><p>रोए रोए काजर दहाए देल ना। अदकंहि सिंदूर मेटाए देल ना।।</p><p>भनई विद्यापति गाओल ना। दुख सहि सहि सुख पाओल ना।।12।।</p><p><strong>पद संख्या: 13</strong><strong></strong></p><p>बिरह व्याकुल बकुल तरुतर, पेखल नन्द-कुमार से।</p><p>नील नीरज नयन सयं सखि, ढरइ नीर अपार रे।।</p><p>पेखि मलयज-पंख मृगमद, तामरस घनसार रे।</p><p>निज पानि-पल्लव मूंदि लोचन, धरनि पड़ असंभार रे।।</p><p>बहइ मंद सुगंद सीतल, मंद माल्या-समीर रे।</p><p>जनि प्रलय कालक प्रबल पाबक, दहक सून सरीर रे।।</p><p>अधिक बेपथ टूटी पड़ खिति, मस न मुकुता-माल रे।</p><p>अनिल तरल तमाम तरुवर, मुंच सुमनस जाल रे।।</p><p>मानि-मनि तजि सुदति चलु जहि, सए रसिक सुजान रे।</p><p>सुखद स्त्रुति अति सरस दंडक, कवि विद्यापति भान रे।।13।।</p><p><strong>पद संख्या: 14</strong><strong></strong></p><p>मधु सम बचन कुलिस सम मानस, प्रथमहि जानि न भेल।</p><p>अपन चतुरपन पिसुन हाथ देल, गुरुअ गरब दूर गोल।।</p><p>सखि हे, मंदप्रेम परिणाम।</p><p>बड बए जीवन कएल अपराधिन, नहि उपचर एक ठामा।।</p><p>झाँपल कूप देखहि नहि पारल, आरति चललहु धाई।।</p><p>तखन लघुगुरु किछु नहि, गुनल अब पछताबक जाई।।</p><p>एक दिन उछलहु आन मान हम, अब बुझिल अबगहि।।</p><p>अपन मूंड अपने हम चांछल, दोख देब गए काहि।।</p><p>भनई विद्यापति सुनु वर जौबति, चित गनब तहि आने।।</p><p>पेमक कारन जीउ उपेखिए, जग जन के नहि जाने।।14।।</p><p><strong>पद संख्या: 15</strong><strong></strong></p><p>माधव, दर्ज्जय मानिनी-मानि।</p><p>बिपरित चरित पेखि चकरित भेल, न पूछल आधहु बानि।।</p><p>तुअ रूप साम अखर नहि सुनए, तुअ रूप रिपु सम मानि।।</p><p>तूअ जन सयं सम्भास न करई, कइसे मिलाइब आनि।।</p><p>नील बसन बर, कंचन चुरि कर, पौतिक माल उतारि।।</p><p>करि-रद चुरिकर मोति माल बर, पहिरल अरुनिमसारि।।</p><p>असित चित्र उर पर छल, मेटल मलयज देह लगाय।।</p><p>मृदपद तिलक धोइ दृंगचल, कच सयं मुख लए छपाइ।।</p><p>एक तील छल चारु चिबुक पर निंदी मधुफ्सुत सामा।।</p><p>तृण-अग्रें करि मलयज रंजल, ताहि छपाओल रामा।।</p><p>जलधर देखि चन्द्राताप झाँपल, सामरि सखि नहि पास।</p><p>तमाल तरु गन चूना लेपल, सिखि पिक दूरि निबास।।</p><p>मधुकर उर धनि चम्पक-तरु तल, लोचन जल भरिपूर।</p><p>सामर चिकुर हेरि मुकुर पटकल, टूटि भए गेल सत चूर।।</p><p>तुअ गुन-गान कहए सुक पंडित, सुनतहि उठल रोसाइ।।</p><p>पिंजर झटकि फटकि पर पटकत, धाए धएल तह जाइ।।</p><p>मेरु सम मान सुमेरु कोप सम, देखिभेल रेनु समानी।।</p><p>विद्यापति कह राहि मनाएब, आपु सिधारह कान।।15।।</p><p><strong>पद संख्या: 16</strong><strong></strong></p><p>माघ मास सिरि पंचमी गंजाइली, नवम मास पंचम हरुआई।</p><p>अति घन पीड़ा दुख बड पाओल, वनसपति भेलि घाई है।।</p><p>सुम खभ बेर सुकुल पक्ख हे, दिनकर उदित-समाई हे।</p><p>सोरह सम्पुन बतिस लखन सह, जनम लेल ऋतुराई हे।।</p><p>नाचए  जुवतिजना हरखित मन, जनमल बाल मधाई हे।</p><p>मधुर महारस मंगल गाएब, मानिनी माँ उड़ाई हे।।</p><p>वह मलयानिल ओत उचित हे, नवघन भओं उजियारा।</p><p>माधबि फेल भेल मुकुता तुल ते देल बंदनबारा।।</p><p>पीअरि पांडरि महुअरि गाएब, काहर कार धतूरा।</p><p>नागकेसर-संखि धून पूर, तकर ताल समतूरा।।</p><p>मधु लए मधुकर बालक दरहलु, कमल-पंखड़ी लाई।</p><p>पओनार तोरि सूत बाँधलि कटि, केसर कएलि बघनाई।।</p><p>नव नव पल्लव सेज ओछावल, सिर देल कदम्बक माला।</p><p>बैसलि भ्रामरी हरउद गाएब, चक्का चंद निहारा।।</p><p>कनक केसुअ सुति-पत्र लिखिए हलु, रासि नछत कए लोला।</p><p>कोकिल गनित-गुनित भल जानए, रितु बसंत नाम थोला।।</p><p>x           x             x  </p><p>बाल बसंत तरुण भए धओल, बढाए सकल संसारा।</p><p>दखिन पवन घन अंग उगारए, किसलय कुसुम परागे।</p><p>सुललित हार मंजरि घन कज्जल, अखितौ अंजन लागे।।</p><p>नव बसंत रितु अगुसर जौबति, विद्यापति कवि गावै।</p><p>राजा सिवसिंध रूपनारायण, सकल कला मनभावै।।16।।</p><p><strong>पद संख्या: 17</strong><strong></strong></p><p>नव वृन्दावन नव नव तरुगन, नव नव विकसित फूल।</p><p>नवल बसंत नव मलयानिल, मातल नव अलि कूल।।</p><p>विहरई नवल किशोर।</p><p>कालिंदी-पुलिन कुंज वन सोभन नव नव प्रेम-विभोर।।</p><p>नवल रसाल-मुकुल मधु मातल, नव कोकिल कूल गाय।</p><p>नवयुवती गन चित उमता अई, नव रस कानन धाय।।</p><p>नव जुबराज नवल बर नागरि, मीलए नव नव भांति।</p><p>निति निति एसन नव नव खेलन, विद्यापति मति माति।।17।।</p><p><strong>पद संख्या: 18</strong><strong></strong></p><p>नाचहु रे तरुनी तजहु लाज। आएल बसंत रितु बनिक राज।।</p><p>हस्तिनि, चित्रिन, पदुमिनी नारि। गोरी सामरी एक बूढि बारि।।</p><p>बिबिध भांति कएलन्हि सिंगार। पहिरल पटोर गृम झूम हार।।</p><p>के ओ अगर चन्दन घसि अर कटोर। ककरहु करपुर खोईदां तमोर।।</p><p>कें ओ कुमकुम मरदाब आंग। ककरहु मोतिअ भल छाज मांग।।18।।</p><p><strong>पद संख्या: 19</strong><strong></strong></p><p>मधुपुर मोहन गेल रे, मोरा विहरत छाती।</p><p>गोपी सकल बिसरल रे, जल छल अहिबाती।।</p><p>सूतल चलहूँ अपनगृह रे, निंदइ गेलऊँ सपनाई।</p><p>करसौ छूटल परसमनि रे, कोन गेल अपनाई।।</p><p>कत कहबो कत सुमिरब रे, हम मरिए गरानि।</p><p>आनक धन सों धनबंति रे, कुबजा भेल रानि।।</p><p>गोकुल चान चकोरल रे, चोरी गेल चंदा।</p><p>बिछुडि चललि दुहु जोड़ी रे, जीब दद गेल धंदा।।</p><p>काक भाख निज भारवह रे, पहु आओत गोरा।</p><p>खीर खांड भोजन देब रे, भरि कनक कटोरा।।</p><p>भनइ विद्यापति गाओल रे, धैरज धर नारी।</p><p>गोकुल होयत सोहा ओन रे, फेरि मिलत मुरारी।।19।।</p><p><strong>पद संख्या: 20</strong><strong></strong></p><p>मदन बदन बड पिया मोर, बोलडछ अबहु देहें बरबोधी।।</p><p>चौदिस भमर मम कुसुम-कुसुम रम, निरति माँजरि पीवई।।</p><p>मेद पवन चल पिक कछु कछु कह, सुनि बिरहिनी कैसे जिबइ।।</p><p>सिनेह अछल जल हम भेव न टूटत, बड बोल जत सब थीर।।</p><p>अइसन के बोल दहु निज सिम तेजी कहु, उछल यथोनिधि नीर।।</p><p>भनइ विद्यापति अरेरे कमलमुखी, गुनगाहक पिया तोए।</p><p>राजा सिवसिंघ रूपनारायण, सहजे एको नहिं भारो।।20।।</p><p><strong>पद संख्या: 21</strong><strong></strong></p><p>सारिन हे हमर दुखद नहि ओर।</p><p>ई भर बादर माह भादर, सून मन्दिर भोर।।</p><p>झांपि घन गरजन्ति संतत, भुवन भरि वरसंतिया।</p><p>कंत पाहुन काम दारुन, सघन खर सर हंतिया।।</p><p>कुलिस कत सत पात मुद्रित, मयूर नाचत मातिया।</p><p>मत्त दादुर डाक डाहुक फाटि जायत शतिया।।</p><p>तिमिर दिग भरि पोरियामिनि, अथिर बुजुरिक वांतिया।</p><p>विद्यापति कह कइसे गमाओब, हरि बिना दिन-रातिया।।21।।</p><p><strong>पद संख्या: 22</strong><strong></strong></p><p>अनुखन माधव माधव सुमरइत, सुंदरि भेल मधाई।</p><p>ओ निज भाव सुभावहि विसरल, अपने गुन लुबुधाई।।</p><p>माधव अपरूप तोहर सिनेह।</p><p>अपने  बिरह अपन तनु जरजर जिबइत भेलि संदेह।।</p><p>भोरहि सहचरि कातर दिठि हेरि, छल-छल लोचन पानी।</p><p>अनुखन राधा-राधा रटइत, आधा-आधा बानि।।</p><p>राधा समं जब पुनतहि माधव, माधव सयं जब राधा।</p><p>दारुण प्रेम तबहि नहि टूटत, बाढ़त बिरहक बाधो।।</p><p>दुहु दिस दारु-दहन जैसे दगधईम आकुल कीट परान।</p><p>ऐसन बल्लभ हेरि सुधा मुखि, कबि विद्यापति भान।।22।।</p><p><strong>पद संख्या: 23</strong><strong></strong></p><p>नहि करब बर निरमोहिया।</p><p>बिता भारी तन, बसत न तिन्हाका, बघछल काँख तर रहिया।।</p><p>बन बन फिरषि मसान जगबधि, घर आँगन ऊ बनोलिन कहिया।</p><p>सास ससुर नहि ननद जेठौनि जाए बैसत धिया केकरा ठहिआ।।</p><p>बूढ बडद उकपाल गोल एक, सम्पति भांगक झोरिया।</p><p>भइन विद्यापति सुनु हे मनाइल, शिव सन ढाली जगत के कहिया।।23।।</p><p><strong>पद संख्या: 24</strong><strong></strong></p><p>माधव, बहुत मिमती कर तोय।</p><p>दए तुलसी तिल देह समर्पितु, दया जनि छाड़बि मोय।।</p><p>गनइल दोसर गुन लेख न पाओवि, जब तुहूँ करबि विचार।</p><p>तुहूँ जगत जगनाथ कहाओसी, जग बाहिर जड छार।।</p><p>किए मानुस मसु पास्वि भए जनभिए, अथवा कीट पंतग।</p><p>करम-विपाक गतागतपुनु पुनु, मति रह तुअ परसंग।।</p><p>भइन विद्यापति अतिसय कातर तरइत इह भव-सिंधु।</p><p>तुअ पद पल्लव करि अवलम्बन तिल एक देह दिन बन्धु।।24।।</p><p><strong>पद संख्या: 25</strong><strong></strong></p><p>तातल सैकत बारि-बिंदु सम, सुत-मित-रमनि-समाज।</p><p>तोहे बिसरि मन ताहे समरपिनु, अब मझु हो कोन काज।।</p><p>माधव, हम परिणाम निरासा, तुहूँ जगतारण दीन दयामय।</p><p>अतय तोहर बिसबास।</p><p>आध जनम हम नींद गमायनु, जरा सिसु कत दिल गेला।</p><p>निधुबन रमनिरभस रंग मातनु , तोहे भजब कोन बेला।।</p><p>कत चतुरानन भरि भरि जाओत, न तुअ आदि अवसाना।</p><p>तोहे जनम पुन तोहे समाओत, सागर लहरि समाना।।</p><p>भनई विद्यापति सेष समन मय, तुअ बिनु गति नहि आरा। आदि अनादिक नाथ कहाओसी उब, तारन भार तोहारा।।25।।</p><span id="wordads-inline-marker" style="display: none;"></span><div id="atatags-1546818081-66a0ad2c11f56"></div></div></div><link rel="stylesheet" href="/HindiWeb/IN/wiki_preview.css"><script src="/Ex/jquery-3.7.1.min.js"></script><script src="/Ex/js/simple-wp.js"></script></body>