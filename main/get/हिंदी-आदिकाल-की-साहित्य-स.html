<link rel="stylesheet" href="style.css"><link rel="stylesheet" href="night.css"><title>आदिकाल साहित्य के महत्वपूर्ण तथ्य</title><style>p{font-size:110%;} .site .day-night{display:inline-flex;border:1px solid;margin:16px;cursor:pointer;}.site .day-night div{display:inline-block;width:20px;height:20px;}</style><body class="day"><div id="page" class="site"><div class="day-night"><div onclick="document.body.classList.remove('night')" style="background:#fff;">&nbsp;&nbsp;</div><div onclick="document.body.classList.add('night')" style="background:#000;">&nbsp;&nbsp;</div></div><header class="entry-header"><meta http-equiv="Content-Type" content="text/html;charset=UTF-8"><h1 class="entry-title">आदिकाल साहित्य के महत्वपूर्ण तथ्य</h1><div class="entry-meta"><span class="posted-on">Posted on <a href="https://abhivyakti.life/2023/02/22/%e0%a4%b9%e0%a4%bf%e0%a4%82%e0%a4%a6%e0%a5%80-%e0%a4%86%e0%a4%a6%e0%a4%bf%e0%a4%95%e0%a4%be%e0%a4%b2-%e0%a4%95%e0%a5%80-%e0%a4%b8%e0%a4%be%e0%a4%b9%e0%a4%bf%e0%a4%a4%e0%a5%8d%e0%a4%af-%e0%a4%b8/" rel="bookmark"><time class="entry-date published" datetime="2023-02-22T18:46:51+05:30">February 22, 2023</time><time class="updated" datetime="2023-02-22T18:49:42+05:30">February 22, 2023</time></a></span><span class="byline"> by <span class="author vcard"><a class="url fn n" href="https://abhivyakti.life/author/indu0169/">इंदु सिंह</a></span></span></div></header><div class="entry-content"><p>&gt; आचार्य रामचंद्र शुक्ल के अनुसार <strong>‘आदिकाल’ </strong>की सर्वमान्य समय सीमा वीं.सं 1050 से 1375 और (993 ई. से 1318 ई.) है।</p><p>&gt; हजारीप्रसाद द्विवेदी के अनुसार <strong>‘आदिकाल’ </strong>का सर्वमान्य नाम <strong>‘आदिकाल’</strong> ही है।</p><p>&gt; आदिकाल को अत्यधिक <strong>‘विरोधों’ और ‘व्याघातों’</strong> का युग कहने वाले आलोचक आचार्य हजारीप्रसाद द्विवेदी जी हैं।</p><p>&gt; आदिकाल को <strong>‘अपभ्रंश’ </strong>का <strong>‘बढ़ाव या विकसित’</strong> रूप कहने वाले आलोचक आचार्य हजारीप्रसाद द्विवेदी हैं। डॉ. नगेंद्र ने भी इसका समर्थन किया है।</p><p>&gt; आदिकाल या हिंदी का प्रथम कवि- <strong>‘सरहपा’ </strong>थे।</p><p>&gt; आदिकाल या हिंदी की प्रथम रचना – देवसेन की रचना – <strong>‘श्रवकाचार’ </strong>(933 ई.) है।</p><p>&gt; अपभ्रंस में ‘कड़वक’ पद्धति का प्रयोग करनेवाले दूसरा कवि <strong>‘स्वयंभू’ </strong>है। स्वयंभू ने ‘पउमचरिउ’ स्वयं लिखा है।</p><p>&gt; हिंदी में दोहा, चौपाई/कड़वक पद्धति का प्रयोग करनेवाले प्रथम कवि <strong>‘सरहपा’ </strong>थे।</p><p>&gt; 84 सिद्धों का उल्लेख सबसे पहले ‘ज्योतिरीश्वर ठाकुर’ के <strong>‘वर्णरत्नाकर’</strong> से प्राप्त होता है। &gt; 84 सिद्धों में प्रथम सिद्ध <strong>‘सरहपा’</strong> थे।</p><p>&gt; सिद्धों का चरमोत्कर्ष का काल <strong>‘8वीं से 13वीं’</strong> शताब्दी के मध्य था।   </p><p>&gt; 84 सिद्धों में साधना की दृष्टि से सबसे ऊँचा स्थान <strong>‘लुइपा’ </strong>को माना जाता है। इनकी साधना का प्रभाव देखकर उड़ीसा के ‘शासक’ और ‘मंत्री’ उनके शिष्य बन गए थे।</p><p>&gt; सिद्ध साहित्य का पता लगाने वाले प्रथम विद्वान् <strong>‘हरप्रसाद शास्त्री’</strong> थे।</p><p>&gt; सिद्धों में सबसे बड़े और अधिक रचनाएँ लिखने वाले कवि <strong>‘कण्हपा’ </strong>थे। इन्हें <strong>‘कृष्णपा’</strong> के नाम से भी जाना जाता है। इन्होंने 74 रचनाएँ लिखी।</p><p>&gt; सिद्धों में <strong>4 योगिनियाँ </strong>थी- इनके नाम ‘लक्ष्मीकरा’, ‘मनिभद्रा’, ‘कनखलापा’, ‘मेखलापा’ थे।</p><p>&gt; सिद्धों में <strong>‘सहजयान’</strong> और <strong>‘महासुखवाद’ </strong>के प्रवर्तक <strong>सरहपा</strong> थे।</p><p>&gt; वे रचनाकार जो सिद्धों और नाथों दोनों में गिने जाते थे- मत्स्येन्द्रनाथ, जालंधरनाथ, नागार्जुन (नागार्जुन को ‘रसायनी के नाम से भी जाना जाता है।) चर्पटनाथ और गोरखनाथ।</p><p>&gt; नाथपंथ के प्रवर्तक ‘<strong>मत्स्येन्द्रनाथ’</strong> थे। नाथ साहित्य के प्रवर्तक <strong>‘गोरखनाथ’</strong> थे।</p><p>&gt; मिश्रबंधुओं ने गोरखनाथ को हिंदी का प्रथम ‘गद्य लेखक’ माना है। आदिकाल में सर्वाधिक गद्य गोरखनाथ ने ही लिखा है।</p><p>&gt; नाथ पंथ में <strong>‘हठयोग’ </strong>साधना प्रणाली और <strong>‘षट्चक्रों’ </strong>वाले योगमार्ग के प्रवर्तक गोरखनाथ थे।</p><p>&gt; गोरखनाथ की सबसे प्रमाणिक रचना <strong>‘सबदी’ </strong>है।</p><p>&gt; रास साहित्य का प्रथम ग्रंथ- <strong>‘रिपुदारण रास’</strong> जो संस्कृत में है।</p><p>&gt; अपभ्रंश में रचित रास साहित्य से संबंधित प्रथम ग्रंथ जिनिदत्त सूरि की <strong>‘उपदेश रसायन रास’ </strong>(1134 ई.) है।</p><p>&gt; हिंदी में रास परंपरा का प्रथम ग्रंथ- <strong>शालिभद्र सूरि’</strong> की रचना <strong>‘भरतेश्वर बाहुबली रास’</strong> (1184 ई.) है।</p><p><strong>&gt; ‘वज्रसेन सूरि’</strong> की एक अन्य रचना इसी नाम की है- <strong>‘भरतेश्वर बाहुबली घोर रास’ </strong>(1168 ई.)</p><p>&gt; रास परंपरा का पहला ऐतिहासिक <strong>‘महाकाव्य’ </strong>शालिभद्र सूरि द्वारा रचित- <strong>‘पंचपांडव चरित रास’</strong> (1191 ई.) है।</p><p>&gt; अपभ्रंस का प्रथम महाकाव्य – <strong>‘पउमचरिउ’ </strong>है।</p><p>&gt; हिंदी का प्रथम महाकाव्य <strong>‘पृथ्वीराज रासो’</strong> है, और प्रथम कवि <strong>‘महाकवि चंदबरदाई’</strong> है।</p><p><strong>&gt; ‘पृथ्वीराज रासो’</strong> महाकाव्य <strong>‘पिंगल’</strong> शैली में लिखा गया है, यह ब्रज भाषा का वह रूप है, जिसमे राजस्थानी बोलियों का मिश्रण है। </p><p>&gt; रासो परंपरा की प्रथम रचना ‘दलपति विजय’ का <strong>‘खुमान रासो’</strong> (9वीं शताब्दी) है।</p><p>&gt; रासो ग्रंथो की परंपरा की समाप्ति <strong>‘हम्मीर रासो’</strong> से मानी जाती है।</p><p>&gt; अपभ्रंस की रचनाओं की समाप्ति <strong>‘नल्लसिंह भाट’</strong> की रचना <strong>‘विजयपाल रासो’</strong> से मानी जाती है।</p><p>&gt; आदिकाल में कई मंगल काव्य लिखे गए हैं। ‘पृथ्वीराज रासो’ में <strong>‘विनय मंगल’</strong> नाम का एक खंड है।</p><p>&gt; ‘पृथ्वीराज रासो’ का सबसे बड़ा सर्ग (समय) <strong>‘कनवज्ज युद्ध’</strong> है, जो पृथ्वीराज रासो का मूल कथानक माना जाता है।</p><p>&gt; ‘पृथ्वीराज रासो’ में एक खंड <strong>‘कैमासवध’</strong> है। कैमास मंत्री के ‘कामांध’ हो जाने के कारण पृथ्वीराज ने उसका वध कर दिया था।</p><p>&gt; हिंदी का प्रथम <strong>‘जय काव्य’</strong> (जीत की गाथा) <strong>‘खुमान रासो’</strong> है।</p><p>&gt; रासो ग्रंथ की श्रृंगारिक काव्य रचना <strong>‘बीसलदेव रासो’</strong> है।</p><p>&gt; आदिकाल का क्रम – रास जैन/साहित्य- सिद्ध साहित्य- नाथ साहित्य- रासो साहित्य- लौकिक साहित्य- प्रथम गद्य, दूसरा पद्द।</p><p>&gt; रास परंपरा की ‘करुणरस’ प्रधान रचना <strong>‘चंदनबाला रास’</strong> है।</p><p>&gt; हिंदी में श्रृंगारिक काव्यों की परंपरा का आरंभ हजारीप्रसाद द्विवेदी के अनुसार <strong>‘संदेश रासक’</strong> से माना जाता है।</p><p>&gt; हिंदी में मनोरंजनपूर्ण साहित्य लिखनेवाले प्रथम कवि <strong>‘अमीर खुसरो’</strong> हैं।</p><p>&gt; खड़ीबोली हिंदी के प्रथम कवि <strong>‘अमीर खुसरो’</strong> हैं।</p><p>&gt; अमीर खुसरो का पूरानाम <strong>‘अबुल यमीनुद्दीन खुसरो’</strong> था।</p><p>&gt; नख-शिख वर्णन परंपरा की प्रथम रचना <strong>‘रोड़ा’ </strong>कवि की <strong>‘राउलवेल’</strong> है।</p><p>&gt; हिंदी <strong>‘चंपू’ </strong>परंपरा की प्रथम रचना ‘रोडा’ कवि कृत <strong>‘राउलबेल’</strong> है।</p><p>&gt; बारहमासा का वर्णन सबसे पहले <strong>‘नेमिनाथ चौपई’</strong> (अपभ्रंस) में मिलता है।</p><p>&gt; हिंदी में ‘बारहमासा’ का वर्णन सबसे पहले <strong>‘बीसलदेव रासो’</strong> में मिलता है। इसमें ‘कार्तिक’ माह से बारहमासा का वर्णन मिलता है, जबकि पद्मावत में ‘अषाढ़’ माह से आरम्भ हुआ है।</p><p>&gt; हिंदी में कृष्ण को काव्य का विषय बनाने वाले पहले कवि <strong>‘विद्यापति’ </strong>(पदावली) हैं।</p><p>&gt; ‘पृथ्वीराज रासो’ को मुक्तक काव्य माननेवाले आलोचक <strong>‘नरोत्तम स्वामी’</strong> हैं।</p><p>&gt; पृथ्वीराज रासो को <strong>‘शुक-शुकी’</strong> संवाद में माननेवाले आलोचक आचर्य हजारी प्रसाद द्विवेदी हैं।</p><p>&gt; हजारी प्रसाद द्विवेदी ने विद्यापति की रचना ‘कीर्तिलता’ को <strong>‘भृंग-भृंगी’</strong> संवाद में रचित माना है।</p><p>&gt; विद्यापति ने ‘कीर्तिलता’ में स्वयं को कीर्तिसिंह का <strong>‘खेलन कवि’</strong> कहा है।</p><p>&gt; विद्यापति के द्वारा भगवान् शिव की अराधना में रचित पद <strong>‘नचारी’</strong> कहलाता है।</p><p>&gt; विद्यापति ने अपनी रचना ‘कीर्तिलता’ को <strong>‘कहाणी’</strong> कहा है।</p><p>&gt; मिथिला में विद्यापति को कोई <strong>‘वैष्णव’ </strong>कवि नहीं मानता है और न ही भक्त कहता है।</p><p>&gt; बंगाल के लोग विद्यापति को <strong>‘वैष्णव भक्त’</strong> कवि मानते हैं।</p><p>&gt; विद्यापति को मैथिल कोकिल, कविशेखर, अभिनय जयदेव, कविरंजन, कविकंठाहार आदि कई नामों से जाना जाता है। </p><p>&gt; कवि ‘पुष्पदंत’ ने स्वयं को <strong>‘अभिमान मेरु’</strong> कहा है।</p><p>&gt; आदिकाल में स्वयं को <strong>‘कुकवि’ </strong>कहनेवाले कवि ‘स्वयंभू’ हैं।</p><p>&gt; आदिकाल की रचना <strong>‘भविष्यत् कहा’/ ‘भविष्यदत्त कथा’</strong> में वणिक पुत्र की कथा, बहु विवाह के दुष्परिणामों, साध्वी एवं कुलटा स्त्रियों में अंतर का वर्णन मिलता है।</p><p>&gt; जैन सप्तक्षेत्रों का वर्णन ‘लक्ष्मी तिलक’ की रचना – <strong>‘सप्तक्षेत्र त्रीरास’</strong> (1270 ई.) में मिलता है।</p><p><strong>&gt; ‘प्राकृत पैंगलम’</strong> में पुरानी ब्रजभाषा, राजस्थानी खड़ी बोली, अवधी और मैथिली भाषा के तत्वों का मिश्रण है।</p><p>&gt; मौलाना दाउद कृत<strong> ‘चंदायन’</strong> प्रेमकाव्य परंपरा का सुंदर ग्रंथ है। यह रचना आदिकालीन होते हुए भी विषय और शैली की दृष्टि से भिन्न है।</p><p>&gt; आदिकालीन रचना <strong>‘जगत्सुंदरी प्रयोगमाला’</strong> वैद्दक ग्रंथ है। रचनाकार अज्ञात है।</p><p>&gt; जगनिक कृत <strong>‘परमाल रासो’</strong> रचना को <strong>‘आल्हा’ </strong>के रूप में जाना जाता है। ‘आल्हा’ एक प्रकार का <strong>‘लोकगान’ </strong>है, जिसे विभिन्न क्षेत्रों में विभिन्न रूपों में गाया जाता है।</p><p><strong>आचार्य रामचंद्र शुक्ल जी ने आदिकाल को चार प्रकरणों में बाँटा है-</strong><strong></strong></p><p><strong>प्रकारण-1.</strong> सामान्य परिचय</p><p>प्रकरण- 2. अपभ्रंश काव्य</p><p>प्रकारण- 3. देशभाषा काव्य</p><p>प्रकरण- 4. फुटकल रचनाओं की व्याख्या किया गया है।</p><p><strong>आदिकाल के महत्वपूर्ण कथन: </strong><strong></strong></p><p><strong>विद्यापति-</strong> “देसिल बअना सब जग मिट्ठा तै तैसन जपओ अब हट्ठा।।”</p><p><strong>विद्यापति-</strong> “आध बदन ससि विहँसि देखावलि आध पिहिल निजबाहू।</p><p>            किछू एक भाग बलाहक झाँपल किछुक ग्रासल राहू।।”</p><p><strong>विद्यापति-</strong> “पुरुष कहाणी हौं कहौं जसु पत्थावै पुन्न।”</p><p><strong>विद्यापति-</strong> “कनक कदली पर सिंह समारल ता पर मेरु समाने।”</p><p><strong>सरहपा-</strong> “पंडित सअल सत्य बक्खाण, देहहिं बुद्ध बसंत न जाणई।”</p><p><strong>गोरखनाथ-</strong> “गगन मंडल में औंधा कूवाँ, तहँ अमृत का बासा।</p><p>            सगुरा होय सो भरि-भरि पीवै निगुरा जाइ पियासा।।”</p><p><strong>गोरखनाथ-</strong> “सोवता अवधू जीवता मूवा। बोलता अवधू प्यंजरै सूवा।।”</p><p><strong>गोरखनाथ-</strong> “अभिअंतर की त्यागे माया, दुबध्या मेटि सहज में रहै।”    </p><p><strong>स्वयभूं-</strong> ‘राम कहा (कथा) सरि यहि सोहंती’</p><p><strong>चरपटनाथ-</strong> “किसका बेटा किसकी बहू। आप सवारथ मिलिया सहू।।”</p><p><strong>चरपटनाथ-</strong> “ताँबा तूँबा ये दुइ सूचा, राजा ही ते जोगी ऊँचा।</p><p>            ताँबा डूबै तूँबा तरै, जीवै जोगी राजा मरै।।”</p><p><strong>हेमचंद्र-</strong> “भल्ला हुआ जू मारिया बहिणी म्हारा कंतु।         </p><p> लज्जेजं तू वयंसिअहु, जई भग्गा घर अंतु।।”</p><span id="wordads-inline-marker" style="display: none;"></span><div id="atatags-1546818081-66a1291a988d6"></div></div></div><link rel="stylesheet" href="/HindiWeb/IN/wiki_preview.css"><script src="/Ex/jquery-3.7.1.min.js"></script><script src="/Ex/js/simple-wp.js"></script></body>