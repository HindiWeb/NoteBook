<link rel="stylesheet" href="style.css"><link rel="stylesheet" href="night.css"><title>आधुनिकतावाद (Modernism)</title><style>p{font-size:110%;} .site .day-night{display:inline-flex;border:1px solid;margin:16px;cursor:pointer;}.site .day-night div{display:inline-block;width:20px;height:20px;}</style><body class="day"><div id="page" class="site"><div class="day-night"><div onclick="document.body.classList.remove('night')" style="background:#fff;">&nbsp;&nbsp;</div><div onclick="document.body.classList.add('night')" style="background:#000;">&nbsp;&nbsp;</div></div><header class="entry-header"><meta http-equiv="Content-Type" content="text/html;charset=UTF-8"><h1 class="entry-title">आधुनिकतावाद (Modernism)</h1><div class="entry-meta"><span class="posted-on">Posted on <a href="https://abhivyakti.life/2022/12/23/%e0%a4%86%e0%a4%a7%e0%a5%81%e0%a4%a8%e0%a4%bf%e0%a4%95%e0%a4%a4%e0%a4%be%e0%a4%b5%e0%a4%be%e0%a4%a6-modernism/" rel="bookmark"><time class="entry-date published updated" datetime="2022-12-23T19:22:49+05:30">December 23, 2022</time></a></span><span class="byline"> by <span class="author vcard"><a class="url fn n" href="https://abhivyakti.life/author/indu0169/">इंदु सिंह</a></span></span></div></header><div class="entry-content"><p>‘आधुनिकतावाद’ शब्द अंग्रेजी के ‘मॉडर्निज्म’ का हिंदी रूपान्तर है। इसका अर्थ होता है- अनुपयोगी परंपराओं का त्याग एवं इहलौकिक दृष्टिकोण।</p><p><strong>परिभाषाएँ- </strong><strong></strong></p><p><strong>      हिंदी साहित्यकोश भाग-1 –</strong> “सामान्य प्रयोग में आधुनिक शब्द को बहुत दूर तक समय सापेक्ष मान लिया जाता है—–आधुनिकता की पहली और अनिवार्य शर्त स्वचेतना है।”</p><p><strong>      डॉ. बच्चन सिंह के शब्दों में –</strong> “आधुनिकतावाद की मुख्य तीन विशेषताएँ हैं- स्वात्मचेतना, आंदोलन और प्रयोग।”</p><p><strong>      गंपतिचंद्र गुप्त के शब्दों में –</strong> “पुरातन के मोह का त्याग एवं वस्तुओं तथा विचारों के प्रति उपयोगितापूर्ण नवीन दृष्टिकोण आधुनिकतावाद है।”</p><p><strong>      रामचंद्र तिवारी के शब्दों में –</strong> “प्राचीन मान्यताओं को नवीन सन्दर्भों में देखना आधुनिकतावाद है।”</p><p><strong>आधुनिकतावाद का उद्भव और विकास-</strong><strong></strong></p><p>      1. टी. एस. इलियट की काव्य कृति ‘दि वेस्टलैंड’ एवं जेम्स ज्वायस का उपन्यास ‘यूलिसेस’ 1922 ई. में प्रकाशित हुई इन रचनाओं को आधुनिकतावाद का आधार या बीज तत्व माना जाता है।</p><p>      2. आधुनिकतावाद के प्रवर्तक सिगमड फ्रायड माने जाते हैं।</p><p>      3. आधुनिकतावाद 1960 ई. के लगभग एक आंदोलन के रूप में विकसित हुआ था।</p><p>      4. हिंदी में आधुनिकतावाद के ‘जनक’ भारतेंदु माने जाते है किन्तु इसका पूर्ण विकास नयी कविता में दिखाई देता है।</p><p><strong>आधुनिकतावाद की मान्यताएँ/ विशेषताएँ:</strong><strong></strong></p><p>* आधुनिकतावाद में आत्मबोध, वैयक्तिकता, आत्मपरकता का भाव प्रमुख है। इस भाव के कारण ही साहित्य में विसंगतियों, अकेलेपन, संत्रास, पीड़ा, अजनबीपन आदि की अभिव्यक्ति हुई।</p><p>* निराशा और नकारात्मकता की प्रधानता आधुनिकतावाद का प्रमुख पक्ष है।</p><p>* आधुनिकतावाद में ईश्वर एवं प्राचीन मूल्यों के प्रति अनास्था का भाव सर्वोपरि है।</p><p>* आधुनिकतावाद ऐतिहासिक, सामाजिक, धार्मिक, वैचारिक प्रकृति यौन दमन आदि को स्वीकार नहीं करता है।</p><p>* आधुनिकतावाद साहित्य के मूल में मनुष्य है।</p><p>* आधुनिकतावाद में समाज के स्थान पर व्यक्ति को महत्व दिया गया है।</p><p>* भाषा, शैली के संदर्भ में नवीन प्रयोग, नये भावबोध और लघु एवं सामान्य मानव को महत्व देना।<strong></strong></p><span id="wordads-inline-marker" style="display: none;"></span><div id="atatags-1546818081-66a126ca958c8"></div></div></div><link rel="stylesheet" href="/HindiWeb/IN/wiki_preview.css"><script src="/Ex/jquery-3.7.1.min.js"></script><script src="/Ex/js/simple-wp.js"></script></body>