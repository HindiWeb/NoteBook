<link rel="stylesheet" href="style.css"><link rel="stylesheet" href="night.css"><title>जयशंकर प्रसाद – कामायनी ‘इड़ा सर्ग’ (कविता)</title><style>p{font-size:110%;} .site .day-night{display:inline-flex;border:1px solid;margin:16px;cursor:pointer;}.site .day-night div{display:inline-block;width:20px;height:20px;}</style><body class="day"><div id="page" class="site"><div class="day-night"><div onclick="document.body.classList.remove('night')" style="background:#fff;">&nbsp;&nbsp;</div><div onclick="document.body.classList.add('night')" style="background:#000;">&nbsp;&nbsp;</div></div><header class="entry-header"><meta http-equiv="Content-Type" content="text/html;charset=UTF-8"><h1 class="entry-title">जयशंकर प्रसाद – कामायनी ‘इड़ा सर्ग’ (कविता)</h1><div class="entry-meta"><span class="posted-on">Posted on <a href="https://abhivyakti.life/2021/02/23/%e0%a4%95%e0%a4%be%e0%a4%ae%e0%a4%be%e0%a4%af%e0%a4%a8%e0%a5%80-%e0%a4%87%e0%a5%9c%e0%a4%be-%e0%a4%b8%e0%a4%b0%e0%a5%8d%e0%a4%97-%e0%a4%9c%e0%a4%af%e0%a4%b6%e0%a4%82%e0%a4%95/" rel="bookmark"><time class="entry-date published" datetime="2021-02-23T20:52:32+05:30">February 23, 2021</time><time class="updated" datetime="2021-11-05T12:30:55+05:30">November 5, 2021</time></a></span><span class="byline"> by <span class="author vcard"><a class="url fn n" href="https://abhivyakti.life/author/indu0169/">इंदु सिंह</a></span></span></div></header><div class="entry-content"><p>भाग-1</p><p>“किस गहन गुहा से अति अधीर</p><p>झंझा-प्रवाह-सा निकला</p><p>यह जीवन विक्षुब्ध महासमीर</p><p>ले साथ विकल परमाणु-पुंज</p><p><br>नभ, अनिल, अनल,</p><p>भयभीत सभी को भय देता</p><p>भय की उपासना में विलीन</p><p>प्राणी कटुता को बाँट रहा</p><p><br>जगती को करता अधिक दीन</p><p>निर्माण और प्रतिपद-विनाश में</p><p>दिखलाता अपनी क्षमता</p><p>संघर्ष कर रहा-सा सब से,</p><p><br>सब से विराग सब पर ममता</p><p>अस्तित्व-चिरंतन-धनु से कब,</p><p>यह छूट पड़ा है विषम तीर</p><p>किस लक्ष्य भेद को शून्य चीर?</p><p><br>देखे मैंने वे शैल-श्रृंग</p><p>जो अचल हिमानी से रंजित,</p><p>उन्मुक्त, उपेक्षा भरे तुंग</p><p>अपने जड़-गौरव के प्रतीक</p><p><br>वसुधा का कर अभिमान भंग</p><p>अपनी समाधि में रहे सुखी,</p><p>बह जाती हैं नदियाँ अबोध</p><p>कुछ स्वेद-बिंदु उसके लेकर,</p><p><br>वह स्मित-नयन गत शोक-क्रोध</p><p>स्थिर-मुक्ति, प्रतिष्ठा मैं वैसी</p><p>चाहता नहीं इस जीवन की</p><p>मैं तो अबाध गति मरुत-सदृश,</p><p><br>हूँ चाह रहा अपने मन की</p><p>जो चूम चला जाता अग-जग</p><p>प्रति-पग में कंपन की तरंग</p><p>वह ज्वलनशील गतिमय पतंग।</p><p><br>अपनी ज्वाला से कर प्रकाश</p><p>जब छोड़ चला आया सुंदर</p><p>प्रारंभिक जीवन का निवास</p><p>वन, गुहा, कुंज, मरू-अंचल में हूँ</p><p><br>खोज रहा अपना विकास</p><p>पागल मैं, किस पर सदय रहा-</p><p>क्या मैंने ममता ली न तोड़</p><p>किस पर उदारता से रीझा-</p><p><br>किससे न लगा दी कड़ी होड़?</p><p>इस विजन प्रांत में बिलख रही</p><p>मेरी पुकार उत्तर न मिला</p><p>लू-सा झुलसाता दौड़ रहा-</p><p><br>कब मुझसे कोई फूल खिला?</p><p>मैं स्वप्न देखत हूँ उजड़ा-</p><p>कल्पना लोक में कर निवास</p><p>देख कब मैंने कुसुम हास</p><p><br>इस दुखमय जीवन का प्रकाश</p><p>नभ-नील लता की डालों में</p><p>उलझा अपने सुख से हताश</p><p>कलियाँ जिनको मैं समझ रहा</p><p><br>वे काँटे बिखरे आस-पास</p><p>कितना बीहड़-पथ चला और</p><p>पड़ रहा कहीं थक कर नितांत</p><p>उन्मुक्त शिखर हँसते मुझ पर-</p><p><br>रोता मैं निर्वासित अशांत</p><p>इस नियति-नटी के अति भीषण</p><p>अभिनय की छाया नाच रही</p><p>खोखली शून्यता में प्रतिपद-</p><p><br>असफलता अधिक कुलाँच रही</p><p>पावस-रजनी में जुगनू गण को</p><p>दौड़ पकड़ता मैं निराश</p><p>उन ज्योति कणों का कर विनाश</p><p><br>जीवन-निशीथ के अंधकार</p><p>तू, नील तुहिन-जल-निधि बन कर</p><p>फैला है कितना वार-पार</p><p>कितनी चेतनता की किरणें हैं</p><p><br>डूब रहीं ये निर्विकार</p><p>कितना मादकतम, निखिल भुवन</p><p>भर रहा भूमिका में अबंग</p><p>तू, मूर्त्तिमान हो छिप जाता</p><p><br>प्रतिपल के परिवर्त्तन अनंग</p><p>ममता की क्षीण अरुण रेख</p><p>खिलती है तुझमें ज्योति-कला</p><p>जैसे सुहागिनी की ऊर्मिल</p><p><br>अलकों में कुंकुमचूर्ण भला</p><p>रे चिरनिवास विश्राम प्राण के</p><p>मोह-जलद-छया उदार</p><p>मायारानी के केशभार</p><p><br>जीवन-निशीथ के अंधकार</p><p>तू घूम रहा अभिलाषा के</p><p>नव ज्वलन-धूम-सा दुर्निवार</p><p>जिसमें अपूर्ण-लालसा, कसक</p><p><br>चिनगारी-सी उठती पुकार</p><p>यौवन मधुवन की कालिंदी</p><p>बह रही चूम कर सब दिंगत</p><p>मन-शिशु की क्रीड़ा नौकायें</p><p><br>बस दौड़ लगाती हैं अनंत</p><p>कुहुकिनि अपलक दृग के अंजन</p><p>हँसती तुझमें सुंदर छलना</p><p>धूमिल रेखाओं से सजीव</p><p><br>चंचल चित्रों की नव-कलना</p><p>इस चिर प्रवास श्यामल पथ में</p><p>छायी पिक प्राणों की पुकार-</p><p>बन नील प्रतिध्वनि नभ अपार</p><p><br>उजड़ा सूना नगर-प्रांत</p><p>जिसमें सुख-दुख की परिभाषा</p><p>विध्वस्त शिल्प-सी हो नितांत</p><p>निज विकृत वक्र रेखाओं से,</p><p><br>प्राणी का भाग्य बनी अशांत</p><p>कितनी सुखमय स्मृतियाँ,</p><p>अपूर्णा रूचि बन कर मँडराती विकीर्ण</p><p>इन ढेरों में दुखभरी कुरूचि</p><p><br>दब रही अभी बन पात्र जीर्ण</p><p>आती दुलार को हिचकी-सी</p><p>सूने कोनों में कसक भरी।</p><p>इस सूखर तरु पर मनोवृति</p><p><br>आकाश-बेलि सी रही हरी</p><p>जीवन-समाधि के खँडहर पर जो</p><p>जल उठते दीपक अशांत</p><p>फिर बुझ जाते वे स्वयं शांत।</p><p><br>यों सोच रहे मनु पड़े श्रांत</p><p>श्रद्धा का सुख साधन निवास</p><p>जब छोड़ चले आये प्रशांत</p><p>पथ-पथ में भटक अटकते वे</p><p><br>आये इस ऊजड़ नगर-प्रांत</p><p>बहती सरस्वती वेग भरी</p><p>निस्तब्ध हो रही निशा श्याम</p><p>नक्षत्र निरखते निर्मिमेष</p><p><br>वसुधा को वह गति विकल वाम</p><p>वृत्रघ्नी का व जनाकीर्ण</p><p>उपकूल आज कितना सूना</p><p>देवेश इंद्र की विजय-कथा की</p><p><br>स्मृति देती थी दुख दूना</p><p>वह पावन सारस्वत प्रदेश</p><p>दुस्वप्न देखता पड़ा क्लांत</p><p>फैला था चारों ओर ध्वांत।</p><p><br>“जीवन का लेकर नव विचार</p><p>जब चला द्वंद्व था असुरों में</p><p>प्राणों की पूजा का प्रचार</p><p>उस ओर आत्मविश्वास-निरत</p><p><br>सुर-वर्ग कह रहा था पुकार-</p><p>मैं स्वयं सतत आराध्य आत्म-</p><p>मंगल उपासना में विभोर</p><p>उल्लासशीलता मैं शक्ति-केन्द्र,</p><p><br>किसकी खोजूँ फिर शरण और</p><p>आनंद-उच्छलित-शक्ति-स्त्रोत</p><p>जीवन-विकास वैचित्र्य भरा</p><p>अपना नव-नव निर्माण किये</p><p><br>रखता यह विश्व सदैव हरा,</p><p>प्राणों के सुख-साधन में ही,</p><p>संलग्न असुर करते सुधार</p><p>नियमों में बँधते दुर्निवार</p><p><br>था एक पूजता देह दीन</p><p>दूसरा अपूर्ण अहंता में</p><p>अपने को समझ रहा प्रवीण</p><p>दोनों का हठ था दुर्निवार,</p><p>दोनों ही थे विश्वास-हीन-</p><p>फिर क्यों न तर्क को शस्त्रों से</p><p>वे सिद्ध करें-क्यों हि न युद्ध</p><p>उनका संघर्ष चला अशांत</p><p><br>वे भाव रहे अब तक विरुद्ध</p><p>मुझमें ममत्वमय आत्म-मोह</p><p>स्वातंत्र्यमयी उच्छृंखलता</p><p>हो प्रलय-भीत तन रक्षा में</p><p><br>पूजन करने की व्याकुलता</p><p>वह पूर्व द्वंद्व परिवर्त्तित हो</p><p>मुझको बना रहा अधिक दीन-</p><p>सचमुच मैं हूँ श्रद्धा-विहीन।”</p><p><br>मनु तुम श्रद्धा को गये भूल</p><p>उस पूर्ण आत्म-विश्वासमयी को</p><p>उडा़ दिया था समझ तूल</p><p>तुमने तो समझा असत् विश्व</p><p><br>जीवन धागे में रहा झूल</p><p>जो क्षण बीतें सुख-साधन में</p><p>उनको ही वास्तव लिया मान</p><p>वासना-तृप्ति ही स्वर्ग बनी,</p><p><br>यह उलटी मति का व्यर्थ-ज्ञान</p><p>तुम भूल गये पुरुषत्त्व-मोह में</p><p>कुछ सत्ता है नारी की</p><p>समरसता है संबंध बनी</p><p><br>अधिकार और अधिकारी की।”</p><p>जब गूँजी यह वाणी तीखी</p><p>कंपित करती अंबर अकूल</p><p>मनु को जैसे चुभ गया शूल।</p><p><br>“यह कौन? अरे वही काम</p><p>जिसने इस भ्रम में है डाला</p><p>छीना जीवन का सुख-विराम?</p><p>प्रत्यक्ष लगा होने अतीत</p><p><br>जिन घड़ियों का अब शेष नाम</p><p>वरदान आज उस गतयुग का</p><p>कंपित करता है अंतरंग</p><p>अभिशाप ताप की ज्वाला से</p><p><br>जल रहा आज मन और अंग-“</p><p>बोले मनु-” क्या भ्रांत साधना</p><p>में ही अब तक लगा रहा</p><p>क्या तुमने श्रद्धा को पाने</p><p><br>के लिए नहीं सस्नेह कहा?</p><p>पाया तो, उसने भी मुझको</p><p>दे दिया हृदय निज अमृत-धाम</p><p>फिर क्यों न हुआ मैं पूर्ण-काम?”</p><p><br>“मनु उसने त कर दिया दान</p><p>वह हृदय प्रणय से पूर्ण सरल</p><p>जिसमें जीवन का भरा मान</p><p>जिसमें चेतना ही केवल</p><p><br>निज शांत प्रभा से ज्योतिमान</p><p>पर तुमने तो पाया सदैव</p><p>उसकी सुंदर जड़ देह मात्र</p><p>सौंदर्य जलधि से भर लाये</p><p><br>केवल तुम अपना गरल पात्र</p><p>तुम अति अबोध, अपनी अपूर्णता को</p><p>न स्वयं तुम समझ सके</p><p>परिणय जिसको पूरा करता</p><p><br>उससे तुम अपने आप रुके</p><p>कुछ मेरा हो’ यह राग-भाव</p><p>संकुचित पूर्णता है अजान</p><p>मानस-जलनिधि का क्षुद्र-यान।</p><p><br>हाँ अब तुम बनने को स्वतंत्र</p><p>सब कलुष ढाल कर औरों पर</p><p>रखते हो अपना अलग तंत्र</p><p>द्वंद्वों का उद्गम तो सदैव</p><p><br>शाश्वत रहता वह एक मंत्र</p><p>डाली में कंटक संग कुसुम</p><p>खिलते मिलते भी हैं नवीन</p><p>अपनी रुचि से तुम बिधे हुए</p><p><br>जिसको चाहे ले रहे बीन</p><p>तुमने तो प्राणमयी ज्वाला का</p><p>प्रणय-प्रकाश न ग्रहण किया</p><p>हाँ, जलन वासना को जीवन</p><p><br>भ्रम तम में पहला स्थान दिया-</p><p>अब विकल प्रवर्त्तन हो ऐसा जो</p><p>नियति-चक्र का बने यंत्र</p><p>हो शाप भरा तव प्रजातंत्र।</p><p>यह अभिनव मानव प्रजा सृष्टि</p><p>द्वयता मेम लगी निरंतर ही</p><p>वर्णों की करति रहे वृष्टि</p><p>अनजान समस्यायें गढती</p><p><br>रचती हों अपनी विनिष्टि</p><p>कोलाहल कलह अनंत चले,</p><p>एकता नष्ट हो बढे भेद</p><p>अभिलषित वस्तु तो दूर रहे,</p><p><br>हाँ मिले अनिच्छित दुखद खेद</p><p>हृदयों का हो आवरण सदा</p><p>अपने वक्षस्थल की जड़ता</p><p>पहचान सकेंगे नहीं परस्पर</p><p><br>चले विश्व गिरता पड़ता</p><p>सब कुछ भी हो यदि पास भरा</p><p>पर दूर रहेगी सदा तुष्टि</p><p>दुख देगी यह संकुचित दृष्टि।</p><p><br>अनवरत उठे कितनी उमंग</p><p>चुंबित हों आँसू जलधर से</p><p>अभिलाषाओं के शैल-श्रृंग</p><p>जीवन-नद हाहाकार भरा-</p><p><br>हो उठती पीड़ा की तरंग</p><p>लालसा भरे यौवन के दिन</p><p>पतझड़ से सूखे जायँ बीत</p><p>संदेह नये उत्पन्न रहें</p><p><br>उनसे संतप्त सदा सभीत</p><p>फैलेगा स्वजनों का विरोध</p><p>बन कर तम वाली श्याम-अमा</p><p>दारिद्रय दलित बिलखाती हो यह</p><p><br>शस्यश्यामला प्रकृति-रमा</p><p>दुख-नीरद में बन इंद्रधनुष</p><p>बदले नर कितने नये रंग-</p><p>बन तृष्णा-ज्वाला का पतंग।</p><p>भाग-2</p><p>वह प्रेम न रह जाये पुनीत</p><p>अपने स्वार्थों से आवृत</p><p>हो मंगल-रहस्य सकुचे सभीत</p><p>सारी संसृति हो विरह भरी,</p><p><br>गाते ही बीतें करुण गीत</p><p>आकांक्षा-जलनिधि की सीमा हो</p><p>क्षितिज निराशा सदा रक्त</p><p>तुम राग-विराग करो सबसे</p><p><br>अपने को कर शतशः विभक्त</p><p>मस्तिष्क हृदय के हो विरुद्ध,</p><p>दोनों में हो सद्भाव नहीं</p><p>वह चलने को जब कहे कहीं</p><p><br>तब हृदय विकल चल जाय कहीं</p><p>रोकर बीते सब वर्त्तमान</p><p>क्षण सुंदर अपना हो अतीत</p><p>पेंगों में झूलें हार-जीत।</p><p><br>संकुचित असीम अमोघ शक्ति</p><p>जीवन को बाधा-मय पथ पर</p><p>ले चले मेद से भरी भक्ति</p><p>या कभी अपूर्ण अहंता में हो</p><p><br>रागमयी-सी महासक्ति</p><p>व्यापकता नियति-प्रेरणा बन</p><p>अपनी सीमा में रहे बंद</p><p>सर्वज्ञ-ज्ञान का क्षुद्र-अशं</p><p><br>विद्या बनकर कुछ रचे छंद</p><p>करत्तृत्व-सकल बनकर आवे</p><p>नश्वर-छाया-सी ललित-कला</p><p>नित्यता विभाजित हो पल-पल में</p><p><br>काल निरंतर चले ढला</p><p>तुम समझ न सको, बुराई से</p><p>शुभ-इच्छा की है बड़ी शक्ति</p><p>हो विफल तर्क से भरी युक्ति।</p><p><br>जीवन सारा बन जाये युद्ध</p><p>उस रक्त, अग्नि की वर्षा में</p><p>बह जायँ सभी जो भाव शुद्ध</p><p>अपनी शंकाओं से व्याकुल तुम</p><p><br>अपने ही होकर विरूद्ध</p><p>अपने को आवृत किये रहो</p><p>दिखलाओ निज कृत्रिम स्वरूप</p><p>वसुधा के समतल पर उन्नत</p><p><br>चलता फिरता हो दंभ-स्तूप</p><p>श्रद्धा इस संसृति की रहस्य-</p><p>व्यापक, विशुद्ध, विश्वासमयी</p><p>सब कुछ देकर नव-निधि अपनी</p><p><br>तुमसे ही तो वह छली गयी</p><p>हो वर्त्तमान से वंचित तुम</p><p>अपने भविष्य में रहो रुद्ध</p><p>सारा प्रपंच ही हो अशुद्ध।</p><p><br>तुम जरा मरण में चिर अशांत</p><p>जिसको अब तक समझे थे</p><p>सब जीवन परिवर्त्तन अनंत</p><p>अमरत्व, वही भूलेगा तुम</p><p><br>व्याकुल उसको कहो अंत</p><p>दुखमय चिर चिंतन के प्रतीक</p><p>श्रद्धा-वमचक बनकर अधीर</p><p>मानव-संतति ग्रह-रश्मि-रज्जु से</p><p><br>भाग्य बाँध पीटे लकीर</p><p>‘कल्याण भूमि यह लोक’</p><p>यही श्रद्धा-रहस्य जाने न प्रजा।</p><p>अतिचारी मिथ्या मान इसे</p><p><br>परलोक-वंचना से भरा जा</p><p>आशाओं में अपने निराश</p><p>निज बुद्धि विभव से रहे भ्रांत</p><p>वह चलता रहे सदैव श्रांत।”</p><p><br>अभिशाप-प्रतिध्वनि हुई लीन</p><p>नभ-सागर के अंतस्तल में</p><p>जैसे छिप जाता महा मीन</p><p>मृदु-मरूत्-लहर में फेनोपम</p><p><br>तारागण झिलमिल हुए दीन</p><p>निस्तब्ध मौन था अखिल लोक</p><p>तंद्रालस था वह विजन प्रांत</p><p>रजनी-तम-पूंजीभूत-सदृश</p><p><br>मनु श्वास ले रहे थे अशांत</p><p>वे सोच रहे थे” आज वही</p><p>मेरा अदृष्ट बन फिर आया</p><p>जिसने डाली थी जीवन पर</p><p><br>पहले अपनी काली छाया</p><p>लिख दिया आज उसने भविष्य</p><p>यातना चलेगी अंतहीन</p><p>अब तो अवशिष्ट उपाय भी न।”</p><p><br>करती सरस्वती मधुर नाद</p><p>बहती थी श्यामल घाटी में</p><p>निर्लिप्त भाव सी अप्रमाद</p><p>सब उपल उपेक्षित पड़े रहे</p><p><br>जैसे वे निष्ठुर जड़ विषाद</p><p>वह थी प्रसन्नता की धारा</p><p>जिसमें था केवल मधुर गान</p><p>थी कर्म-निरंतरता-प्रतीक</p><p><br>चलता था स्ववश अनंत-ज्ञान</p><p>हिम-शीतल लहरों का रह-रह</p><p>कूलों से टकराते जाना</p><p>आलोक अरुण किरणों का उन पर</p><p><br>अपनी छाया बिखराना-</p><p>अदभुत था निज-निर्मित-पथ का</p><p>वह पथिक चल रहा निर्विवाद</p><p>कहता जाता कुछ सुसंवाद।</p><p><br>प्राची में फैला मधुर राग</p><p>जिसके मंडल में एक कमल</p><p>खिल उठा सुनहला भर पराग</p><p>जिसके परिमल से व्याकुल हो</p><p><br>श्यामल कलरव सब उठे जाग</p><p>आलोक-रश्मि से बुने उषा-</p><p>अंचल में आंदोलन अमंद</p><p>करता प्रभात का मधुर पवन</p><p><br>सब ओर वितरने को मरंद</p><p>उस रम्य फलक पर नवल चित्र सी</p><p>प्रकट हुई सुंदर बाला</p><p>वह नयन-महोत्सव की प्रतीक</p><p><br>अम्लान-नलिन की नव-माला</p><p>सुषमा का मंडल सुस्मित-सा</p><p>बिखरता संसृति पर सुराग</p><p>सोया जीवन का तम विराग।</p><p><br>वह विश्व मुकुट सा उज्जवलतम</p><p>शशिखंड सदृश था स्पष्ट भाल</p><p>दो पद्म-पलाश चषक-से दृग</p><p>देते अनुराग विराग ढाल</p><p><br>गुंजरित मधुप से मुकुल सदृश</p><p>वह आनन जिसमें भरा गान</p><p>वक्षस्थल पर एकत्र धरे</p><p>संसृति के सब विज्ञान ज्ञान</p><p><br>था एक हाथ में कर्म-कलश</p><p>वसुधा-जीवन-रस-सार लिये</p><p>दूसरा विचारों के नभ को था</p><p>मधुर अभय अवलंब दिये</p><p><br>त्रिवली थी त्रिगुण-तरंगमयी,</p><p>आलोक-वसन लिपटा अराल</p><p>चरणों में थी गति भरी ताल।</p><p>नीरव थी प्राणों की पुकार</p><p><br>मूर्छित जीवन-सर निस्तरंग</p><p>नीहार घिर रहा था अपार</p><p>निस्तब्ध अलस बन कर सोयी</p><p>चलती न रही चंचल बयार</p><p><br>पीता मन मुकुलित कंज आप</p><p>अपनी मधु बूँदे मधुर मौन</p><p>निस्वन दिगंत में रहे रुद्ध</p><p>सहसा बोले मनु ” अरे कौन-</p><p><br>आलोकमयी स्मिति-चेतना</p><p>आयी यह हेमवती छाया’</p><p>तंद्रा के स्वप्न तिरोहित थे</p><p>बिखरी केवल उजली माया</p><p><br>वह स्पर्श-दुलार-पुलक से भर</p><p>बीते युग को उठता पुकार</p><p>वीचियाँ नाचतीं बार-बार।</p><p>प्रतिभा प्रसन्न-मुख सहज खोल</p><p><br>वह बोली-” मैं हूँ इड़ा, कहो</p><p>तुम कौन यहाँ पर रहे डोल”</p><p>नासिका नुकीली के पतले पुट</p><p>फरक रहे कर स्मित अमोल</p><p><br>” मनु मेरा नाम सुनो बाले</p><p>मैं विश्व पथिक स रहा क्लेश।”</p><p>” स्वागत पर देख रहे हो तुम</p><p>यह उजड़ा सारस्वत प्रदेश</p><p><br>भौति हलचल से यह</p><p>चंचल हो उठा देश ही था मेरा</p><p>इसमें अब तक हूँ पड़ी</p><p>इस आशा से आये दिन मेरा।”</p><p><br>” मैं तो आया हूँ- देवि बता दो</p><p>जीवन का क्या सहज मोल</p><p>भव के भविष्य का द्वार खोल</p><p>इस विश्वकुहर में इंद्रजाल</p><p><br>जिसने रच कर फैलाया है</p><p>ग्रह, तारा, विद्युत, नखत-माल</p><p>सागर की भीषणतम तरंग-सा</p><p>खेल रहा वह महाकाल</p><p><br>तब क्या इस वसुधा के</p><p>लघु-लघु प्राणी को करने को सभीत</p><p>उस निष्ठुर की रचना कठोर</p><p>केवल विनाश की रही जीत</p><p><br>तब मूर्ख आज तक क्यों समझे हैं</p><p>सृष्टि उसे जो नाशमयी</p><p>उसका अधिपति होगा कोई,</p><p>जिस तक दुख की न पुकार गयी</p><p><br>सुख नीड़ों को घेरे रहता</p><p>अविरत विषाद का चक्रवाल</p><p>किसने यह पट है दिया डाल</p><p>शनि का सुदूर वह नील लोक</p><p><br>जिसकी छाया-फैला है</p><p>ऊपर नीचे यह गगन-शोक</p><p>उसके भी परे सुना जाता</p><p>कोई प्रकाश का महा ओक</p><p><br>वह एक किरण अपनी देकर</p><p>मेरी स्वतंत्रता में सहाय</p><p>क्या बन सकता है? नियति-जाल से</p><p>मुक्ति-दान का कर उपाय।”</p><p>कोई भी हो वह क्या बोले,</p><p>पागल बन नर निर्भर न करे</p><p>अपनी दुर्बलता बल सम्हाल</p><p>गंतव्य मार्ग पर पैर धरे-</p><p>मत कर पसार-निज पैरों चल,</p><p>चलने की जिसको रहे झोंक</p><p>उसको कब कोई सके रोक?</p><p>हाँ तुम ही हो अपने सहाय?</p><p><br>जो बुद्धि कहे उसको न मान कर</p><p>फिर किसकी नर शरण जाय</p><p>जितने विचार संस्कार रहे</p><p>उनका न दूसरा है उपाय</p><p><br>यह प्रकृति, परम रमणीय</p><p>अखिल-ऐश्वर्य-भरी शोधक विहीन</p><p>तुम उसका पटल खोलने में परिकर</p><p>कस कर बन कर्मलीन</p><p><br>सबका नियमन शासन करते</p><p>बस बढ़ा चलो अपनी क्षमता</p><p>तुम ही इसके निर्णायक हो,</p><p>हो कहीं विषमता या समता</p><p><br>तुम जड़ा को चैतन्या करो</p><p>विज्ञान सहज साधन उपाय</p><p>यश अखिल लोक में रहे छाय।”</p><p>हँस पड़ा गगन वह शून्य लोक</p><p><br>जिसके भीतर बस कर उजड़े</p><p>कितने ही जीवन मरण शोक</p><p>कितने हृदयों के मधुर मिलन</p><p>क्रंदन करते बन विरह-कोक</p><p><br>ले लिया भार अपने सिर पर</p><p>मनु ने यह अपना विषम आज</p><p>हँस पड़ी उषा प्राची-नभ में</p><p>देखे नर अपना राज-काज</p><p><br>चल पड़ी देखने वह कौतुक</p><p>चंचल मलयाचल की बाला</p><p>लख लाली प्रकृति कपोलों में</p><p>गिरता तारा दल मतवाला</p><p><br>उन्निद्र कमल-कानन में</p><p>होती थी मधुपों की नोक-झोंक</p><p>वसुधा विस्मृत थी सकल-शोक।</p><p>“जीवन निशीथ का अधंकार</p><p><br>भग रहा क्षितिज के अंचल में</p><p>मुख आवृत कर तुमको निहार</p><p>तुम इड़े उषा-सी आज यहाँ</p><p>आयी हो बन कितनी उदार</p><p><br>कलरव कर जाग पड़े</p><p>मेरे ये मनोभाव सोये विहंग</p><p>हँसती प्रसन्नता चाव भरी</p><p>बन कर किरनों की सी तरंग</p><p><br>अवलंब छोड़ कर औरों का</p><p>जब बुद्धिवाद को अपनाया</p><p>मैं बढा सहज, तो स्वयं</p><p>बुद्धि को मानो आज यहाँ पाया</p><p><br>मेरे विकल्प संकल्प बनें,</p><p>जीवन ही कर्मों की पुकार</p><p>सुख साधन का हो खुला द्वार।”</p><span id="wordads-inline-marker" style="display: none;"></span><div id="atatags-1546818081-66a1364b4865f"></div></div></div><link rel="stylesheet" href="/HindiWeb/IN/wiki_preview.css"><script src="/Ex/jquery-3.7.1.min.js"></script><script src="/Ex/js/simple-wp.js"></script></body>